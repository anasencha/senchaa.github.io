<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title> Debata z szuflady &middot; Jasiek Marcinkowski</title>

    <link href="../../css/bootstrap.min.css" rel="stylesheet">
    <link href='https://fonts.googleapis.com/css?family=Lato:300&subset=latin,latin-ext' rel='stylesheet' type='text/css'>
    <link href="https://maxcdn.bootstrapcdn.com/font-awesome/4.2.0/css/font-awesome.min.css" rel="stylesheet">
    <link href="../../css/strap.css" rel="stylesheet">
  </head>
  <body>
      <nav class="navbar navbar-inverse" role="navigation">
        <div class="container">
          <div class="navbar-header">
            <a class="navbar-brand" href="../../index.html">
              <img class="img-circle" src="https://c2.staticflickr.com/4/3898/buddyicons/126514404@N02_l.jpg?1407032969#126514404@N02">
              Jasiek Marcinkowski
            </a>
          </div>
          <ul class="nav navbar-nav navbar-right">
            
            <li><a href="https://bitbucket.org/jasiekmarc">Bitbucket<i class='fa fa-bitbucket'></i></a></li>
            
            <li><a href="../index.html">Blog (pl)</a></li>
            
            <li><a href="https://flickr.com/photos/jasiekmarc">Gallery<i class='fa fa-flickr'></i></a></li>
            
            <li><a href="../../pages/school/index.html">School &amp; Teaching</a></li>
            
          </ul>
        </div>
      </nav>
    <div class="container">
      <div class="row">
        <div class="col-md-12">


        <ol class="breadcrumb">
          <li><a href="../../index.html">Home</a></li>
          <li><a href="../index.html">Blog</a></li>
          <li class="active">Debata z szuflady</li>
        </ol>

        <article>
          <div class="page-header">
            <h1 class="post-title">Debata z szuflady</h1>
            <time class="post-date">Tue, Jan 5, 2010</time>
          </div>
          

<p>Jest to subiektywny opis debaty, która odbyła się dzisiaj (16 grudnia
2009) w XIV Liceum Ogólnokształcącym we Wrocławiu. Z tego powodu
pozwalamy sobie rozpocząć od wyjaśnienia naszego stosunku do sprawy w
niej omawianej. Zainteresowanym całkowicie obiektywną relacją polecamy
artykuł z GW
(<a href="http://wroclaw.gazeta.pl/wroclaw/1,35751,7369798,Trwa_debata_o_krzyzach_w_XIV_LO_we_Wroclawiu___relacja.html">http://wroclaw.gazeta.pl/wroclaw/1,35751,7369798,Trwa_debata_o_krzyzach_w_XIV_LO_we_Wroclawiu___relacja.html</a>).
Można też obejrzeć film
(<a href="http://www.youtube.com/watch?v=6YNWy4kCYVI">http://www.youtube.com/watch?v=6YNWy4kCYVI</a>)
ale chyba szkoda czasu. Niniejszy tekst powstał we współpracy Jaśka
Marcinkowskiego (JM) i Alka Szymanka (AS) i tak właśnie będziemy
oznaczali prywatne opinie lub doświadczenia jednego z nas nie będące
udziałem drugiego. Wszelkie opinie tutaj zawarte są tylko naszymi
opiniami. To znaczy, jeśli nazywamy Tomasza Terlikowskiego idiotą, to
oznacza jedynie, jakie mamy o nim zdanie. Obiektywnie stwierdzić, czy
Terlikowski idiotą faktycznie jest może przecież tylko Magdalena Środa.
Wiemy, że ten tekst jest nieco spóźniony. Jak to mawiała rybka Dori:
„Mówi się trudno i płynie się dalej”.</p>

<h3 id="1-dlaczego-nie-było-naszych-nazwisk-pod-petycją">1. Dlaczego nie było naszych nazwisk pod petycją?</h3>

<p>Uważamy, że Krzyży nie powinno być na ścianach szkoły. Nie chodzi o
jakieś ich specjalne znaczenie dla ateistów - przynajmniej dla nas nie
ma żadnego. Jednak w tym określonym miejscu są one manifestem
katolicyzmu w Polsce. Jakby wisiała tam tabliczka: „Hej, hej! Niewierni!
To my - katolicy! To my tu jesteśmy większością i to my tu rządzimy! Nie
podoba wam się?”. Faktycznie w budynkach, do których możemy mieć takie
same pretensje, bez względu na wiarę lub jej brak, takie deklaracje nie
powinny mieć miejsca. Z drugiej jednak strony problem krzyży na ścianach
jest marginalny w stosunku do (pozostając w tej samej materii) problemu
religii w szkole, czy kwestii ocen z niej w średniej, które wprowadzają
realną preferencję w wyborze uczniów. Nie wydaje nam się, że angażowanie
europejskich narzędzi (wyrok Strasburga) do rozwiązywania kwestii
wolności religijnej w Polsce jest błędem - doprowadza wyłącznie do
polaryzacji społeczeństwa i kieruje w nas znacznie bardziej szkodliwą
agresję tłumów, niż stosunkowo łagodne niedogodności, z którymi mieliśmy
do czynienia dotychczas. Nie jesteśmy też przekonani o całkowicie
czystych intencjach twórców petycji. Zazwyczaj, gdy chce się w naszej
szkole przepchnąć jakiś pomysł, próbuje się zdobyć maksymalnie wielu
zwolenników. Nasi dzielni antykrzyżowcy zdobyli cztery podpisy (w tym
trzy należały do autorów) a innych próbowano namawiać słowami „Chcecie
zrobić rozróbę?” (źródło: QC). To dość mało, jeśli chce się zwrócić
uwagę na powszechną świadomość problemu. Ale przy odpowiednio
korzystnych układach nawet to nie jest w stanie przeszkodzić w
umieszczeniu w GW. Ba - można nawet ze swojej niewielkiej liczebności
uczynić atut, opowiadać, że w Polsce istnieje powszechny strach przed
inicjatywą i zwalić winę na to zjawisko. A na koniec, nie identyfikujemy
się ze „środowiskami ateistycznymi” posiadającymi aktualnie monopol na
słowo racjonalista i reprezentowanymi przez półgłówków pokroju Mariusza
Agnosiewicza czy Magdaleny Środy. No bo w sumie, to kto by się chciał
znaleźć w takim towarzystwie? A fe!</p>

<h3 id="2-czemu-nie-miał-miejsca-nasz-wkład-w-debatę">2. Czemu nie miał miejsca nasz wkład w debatę?</h3>

<p>Pytanie jest słuszne, zważywszy, że znalazło się dużo osób uznających,
iż faktycznie mamy coś do powiedzenia. Coś, co w publicznym dyskursie
się jeszcze nie pojawiło. Tak więc zgłosiłem swój akces do grona
debatujących (JM). Po zawirowaniach, które mogą być uznane za dziwne
okazało się, że planami debaty rządzi pani Rabiega - nauczycielka wiedzy
o społeczeństwie. Stworzyła ona sobie swój wymarzony obraz tego
przedsięwzięcia i broniła go dzielnie m.in. wdając się w pyskówki z
panem Tryczykiem (tym filozofem od siedmiu boleści, o którym miałem
przyjemność pisać wcześniej). W jej rozumieniu debata miała być
zorganizowaną dyskusją między podpisanymi pod petycją a zwolennikami
krzyży. Obie strony miały wspierać godne autorytety. Nie widziała
miejsca dla poglądów podobnych naszym i zaproponowała, że zasiądę po
stronie przeciwników krzyży i będę im potakiwał albo mam spadać.
Wybrałem drugą opcję (JM) rozumiejąc, iż debata nie jest po to, by
usłyszeć coś nowego, lecz by fajni ludzie pokazali jacy są fajni, a
wszystko przebiegło zgodnie z planem.</p>

<h3 id="3-uczestnicy-debaty">3. Uczestnicy debaty.</h3>

<p>W debacie uczestniczyło sześcioro uczniów: Trójka autorów petycji, czyli
Zuza Niemier, Arek Szadurski i Tomek Chabinka, a po drugiej stronie
raczej mniej charakterystyczni. Mateusz Rutkowski, Aleksandra Chor*cka
(pan Patyna niewyraźnie wymówił) i Czesław Domalecki. Pierwsze skrzypce
grali jednak zaproszeni eksperci - ogólnokrajowe autorytety mające
wspierać obie strony, a trzeba przyznać, że ze względu na ogólny brak
umiejętności formułowania myśli w atrakcyjny sposób wśród naszych
kolegów, tacy wyrobieni fachowcy od gadania okazali się bardzo
przydatni. A rolę autorytetów grali: Po lewej stronie profesor i
absolwent XIV LO Jan Hartman (UJ), publicysta „Krytyki Politycznej”
Michał Syska i doktor Piotr Nikiewicz - socjolog. Po prawej
najważniejszy był Tomasz Terlikowski (też doktor, okazuje się), obok
niego siedział drugi z naszych absolwentów i znowu doktor (o czym ci
wszyscy ludzie doktoraty piszą?) Łukasz Nysler. Po drugiej stronie
Terlikowskiego szkolny ksiądz ─ idol tłumów, Wojciech Zięba. Na początku
pojawiła się też pani Izabella Wiśta - prawniczka - wypowiedziała się
jako bezstronny ekspert. Wygłosiła 25-minutowy wykład o rozwiązaniach
prawnych w kwestii neutralności światopoglądowej państwa. To znaczy,
wszystko, co miała do powiedzenia umieściła w pierwszych pięciu minutach
- i temu nie można nic zarzucić - całkiem rzeczowa wiedza w pigułce.
Przez następne 20 zajmowała się międleniem zdań z tych pierwszych pięciu
na różne sposoby tak, by odpowiednio mądrze zabrzmieć.</p>

<h3 id="4-czy-zabłysnęła-młodzież">4. Czy zabłysnęła młodzież?</h3>

<p>Nie zabłysnęła. Arek Szadurski w swoim zacietrzewieniu powtórzył
(zacinając się straszliwie) ten sam co zawsze argument, że szkoła
powinna być neutralna ideologicznie. Zuza przeczytała z kartki jakiś
tekst bez znaczenia. Tomek jako jedyny uczeń po stronie przeciwników
krzyży był w stanie sklecić zdanie. Ale też niezbyt mądre. Najbardziej
zabłysnął chwaląc się przed szkołą, że zdołał przeczytać „Erystykę”
Schopenhauera. To istotnie wielki wyczyn zważywszy, że książeczka ma 50
stron i jest napisana łatwym w odbiorze językiem. Po drugiej stronie
panował (jak to u katoli) męski szowinizm. To znaczy, dziewczyna była tą
głupiutką. Powiedziała raz coś, niezbyt składnie, ale całe nieszczęście
polegało na tym, że było to dokładnie to, co myślała. Odsłoniła się w
ten sposób, a zarazem i swoich stronników, na łatwe ataki. Mateusz i
Czesław mówili to, co musieli mówić (czyli o związkach chrześcijaństwa z
historią i konotacjach ateizmu z komuną), a więc też nie było to zbyt
mądre. Czesław zwrócił tylko uwagę na różnicę między szacunkiem i
tolerancją wobec katolików, i spytał, którą z tych form podzielają
przeciwnicy. Usłyszał od Hartmana, że oczywiście, szacunek, ale „o ile
istnieje obowiązek tolerancji polegającej między innymi na nie uciekaniu
się do przemocy, to nikt nie ma obowiązku szanowania innych”. Też tak
uważamy.</p>

<h3 id="5-jak-się-pokazały-autorytety">5. Jak się pokazały autorytety?</h3>

<p>W zasadzie nikt nie zdobył się na żadną nową myśl. Taką, co by się w
dyskusji o krzyżach jeszcze nie pojawiła. Najbliżej był Hartman.
Próbował pokazywać, że nie idzie o samą symbolikę, ale o coś
poważniejszego. Niestety, nawet on nie wiedział dokładnie, o co. Ksiądz
Zięba robił sobie dowcipy. Pewnie w ten sposób staliśmy się częścią
niskiego i głupiego tłumu smarkaczy, ale nie mogliśmy się powstrzymać od
śmiechu. W sumie czemu sprowadzanie podobnych spraw do absurdu ma być
złe? Tylko że kiedy sprowadzamy religię do absurdu, od razu pojawiają
się głosy o urażaniu uczuć religijnych. W tym całym dowcipkowaniu Zięba
zdobył się mimo wszystko na jedną mądrą myśl. Zaczął dopytywać, czemu
„środowiska ateistyczne” tworzą sobie monopol na pojęcie racjonalizmu.
Zgadzamy się. Nas też to wkurza. W każdym razie dowcipkowanie księdza
obraziło uczucia religijne pana redaktora Syski. Ten ostatni nawrzucał
Ziębie i odsunął mikrofon. Prowadząca Rabiega zwróciła mu uwagę, że nie
ma ripostować, tylko zadać pytanie. Terlikowski też postanowił pouczyć
publicystę. Stwierdził, iż „racjonaliści powinni rozumieć znaczenie
słowa &lsquo;pytanie&rsquo;”. No to, jak już przy nim jesteśmy… Nie popisał się
naszym zdaniem. Stosował bardzo prymitywne analogie, typu „Hitler i
Stalin byli ateistami, więc ateiści są źli”. Słusznie. Jak dojdziemy do
władzy, na pewno wsadzimy go do gułagu albo komory gazowej. A na bramie
napiszemy „Gott mit uns”. Później opowiadał o wkładzie chrześcijaństwa w
naukę i edukację w Polsce. Powoływał się na Hugona Kołłątaja. Stwierdził
też, że, co powinien wiedzieć profesor Hartman, pierwszym wydziałem na
UJ nie była filozofia czy medycyna, lecz teologia. Z tego, co my wiemy
wcale tak nie było. Uniwersytet miał kształcić kadry dla rozwijającego
się Królestwa Polskiego i Księstwa Litewskiego, więc na początku powstał
wydział prawa. Nikt na scenie oczywiście nie zaoponował. Zresztą, nawet
jeśli Terlikowski miałby rację (może według alternatywnej dla tej
opartej na dokumentach historii chrześcijańskiej tak właśnie było, jak
mówił) to co z tego? Analogiami posługiwał się też Piotr Nikiewicz.
Również chybionymi. Z ciekawszych perełek było uznanie tablicy
Mendelejewa za element symboliki naukowej alternatywnej wobec symboliki
religijnej. O nieistniejący! I tacy ludzie robią doktoraty! Ostatni z
doktorów - pan Nysler zaapelował by w imię tolerancji, której żądają dla
siebie przeciwnicy krzyży pozwolić katolikom manifestować wiarę na
ścianach szkół. Szkoda, że nikt nie spytał: „A właściwie, to w imię
jakich wyższych racji?”.</p>

<h3 id="6-dupochrony-populizm-i-demagogia">6. Dupochrony, populizm i demagogia</h3>

<p>Podziwiać należy zdolności retoryczne zaproszonych gości. Zdecydowanie
uczyliśmy się tego dnia od mistrzów. Pięciu spośród sześciu „ekspertów&rdquo;
rozpoczęło swoje przemowy od wyrazów szacunku dla strony przeciwnej i
wstępnego zgodzenia się z ich racjami. W końcu nikt nie chce zostać
publicznie zlinczowany za brak tolerancji, czy szacunku, nieumiejętność
prowadzenia dyskusji i słuchania tego co inni mają do powiedzenia.
Należy założyć dupochron - i dopiero wtedy można wypowiedzieć się na
temat. Czy raczej zacząć obrażać rozmówce - po cóż tracić czas na
przytoczenie argumentów? Jedyną osobą która dupochronu nie założyła był
ksiądz. On zaczął od ośmieszania strony przeciwnej. Czy jego stanowisko
daje w naszym kraju immunitet przeciwko oskarżeniom o „złe chęci&rdquo;
każdego rodzaju i „brak szacunku&rdquo; dla oponentów - trudno powiedzieć.
Jego kolejne działania przesłoniły ów fakt, więc pozostał on bez
znaczenia. Argumentacja obydwu stron pozostawiała wiele do życzenia. Czy
raczej można by sobie życzyć, by ta argumentacja faktycznie istniała.
Debata nie opierała na wymienianiu „za&rdquo; czy „przeciw&rdquo; w sprawie krzyży w
szkołach, a na dyskredytowaniu tych siedzących na przeciwko przez
„subtelne&rdquo; porównania i aluzje, atakowaniu samych idei katolickich jak i
ateistycznych. I znowu - podziwiać należy zdolności retoryczne gości -
po założeniu dupochronu postawili tezy sprzeczne z tym co powiedzieli
przed chwilą i niewiele mające wspólnego z szacunkiem dla strony
przeciwnej - a na tyle umiejętnie, że publika nie zdawała się zauważać.
Największe brawa należą się panu Terlikowskiemu, który popisał się
niespotykaną wręcz charyzmą i tłum owacjami skwitował jego wywód na
temat ateistów, porównujący ich do Stalina i Hitlera. Otrzymał on też
brawa za, wynikające zapewne z niewiedzy, kłamstwo - jakoby pierwszym
wydziałem na UJ był wydział teologii. Strona antykrzyżowców była raczej
niemrawa. Po wygłoszeniu dobitnie swych racji raczej z trudem odpierała
ataki niż atakowała. Dość powiedzieć, że w tym konkursie retoryki nie
wypadli najlepiej - dostali mniej oklasków i nie potrafili wykorzystać
potknięć przeciwnika (jak chociażby wypowiedzi tej biednej dziewczyny).</p>

<p>Debatę słusznie i stosownie podsumował dyrektor, który pod koniec
metaforycznie wtoczył beczkę wina pomiędzy zwaśnionych - odwołując
ostatnią lekcję. Ten akt populizmu (będący, nota bene, precedensem) był
co prawda uzasadniony przedłużeniem się debaty, niemniej zatarł przykre
wrażenie. Przykre, ponieważ dyrektor podjął decyzję w sprawie krzyży
jeszcze przed debatą, a nie raczył oficjalnie o tym poinformować. Można
wręcz było odnieść wrażenie, że goście nie byli tej decyzji świadomi.</p>

<h3 id="7-konkluzje">7. Konkluzje.</h3>

<p>W gruncie rzeczy, w konkluzjach nie znalazło się nic, co nie pojawiłoby
się na starcie. To pokazuje, czemu tak naprawdę służy debata. Nie jest
próbą dojścia do jakiegoś kompromisu, no bo w sumie jak miałby taki
kompromis wyglądać? Zostawienie na ścianie tylko pionowej części krzyża?
Zamiast tego debata ma prowadzić wyłącznie, podobnie jak cała akcja z
petycjami, do szeroko rozumianego lansu. Polega wyłącznie na układaniu
mądrych zdań, żeby inni zobaczyli, jak wielkimi jesteśmy erudytami. Mają
nas podziwiać na przemian z zachwycaniem się faktem debatowania. W końcu
w cywilizowanym społeczeństwie to rozmowa jest najważniejsza. Dlatego
pan z „Krytyki Politycznej” tak strasznie obrażał się na sprowadzanie
dyskusji o krzyżach do absurdu przez księdza. A przecież ona właśnie
stamtąd przyszła!</p>

        </article>
        <nav>
          <ul class="pager">
            
            
            <li class="previous"><a href="../25/index.html">&larr; Cywilizacja tu i tam (raczej tam)</a></li>
            
            
            
            
            <li class="next"><a href="../23/index.html">Pomódlmy się o dobrą średnią &rarr;</a></li>
            
            
          </ul>
        </nav>

        <div id="disqus_thread"></div>
<script>
    var disqus_config = function () {
    this.page.identifier = 'http:\/\/www.jasiekmarc.cba.pl\/posts\/24';
    
    
    };
    (function() {
        if (["localhost", "127.0.0.1"].indexOf(window.location.hostname) != -1) {
            document.getElementById('disqus_thread').innerHTML = 'Disqus comments not available by default when the website is previewed locally.';
            return;
        }
        var d = document, s = d.createElement('script'); s.async = true;
        s.src = '//' + "jasiekmarc" + '.disqus.com/embed.js';
        s.setAttribute('data-timestamp', +new Date());
        (d.head || d.body).appendChild(s);
    })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>
<a href="https://disqus.com" class="dsq-brlink">comments powered by <span class="logo-disqus">Disqus</span></a>
        </div>
      </div>
    </div>
    <footer id="footer">
      <div class="container">
        <div class="row">
          <div class="col-md-5">
            <p>&copy; <a href="../../index.html">jasiekmarc</a>, Apr 2016</p>
          </div>
        </div>
      </div>
    </footer>
    <script>
      (function(i,s,o,g,r,a,m){i['GoogleAnalyticsObject']=r;i[r]=i[r]||function(){
      (i[r].q=i[r].q||[]).push(arguments)},i[r].l=1*new Date();a=s.createElement(o),
      m=s.getElementsByTagName(o)[0];a.async=1;a.src=g;m.parentNode.insertBefore(a,m)
      })(window,document,'script','//www.google-analytics.com/analytics.js','ga');

      ga('create', 'UA-18251647-1', 'auto');
      ga('send', 'pageview');

    </script>
  </body>
</html>
