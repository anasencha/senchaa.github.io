<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title> Egzotyczna Polska, czyli rowerami wzdłuż wschodniej granicy &middot; Jasiek Marcinkowski</title>

    <link href="../../css/bootstrap.min.css" rel="stylesheet">
    <link href='https://fonts.googleapis.com/css?family=Lato:300&subset=latin,latin-ext' rel='stylesheet' type='text/css'>
    <link href="https://maxcdn.bootstrapcdn.com/font-awesome/4.2.0/css/font-awesome.min.css" rel="stylesheet">
    <link href="../../css/strap.css" rel="stylesheet">
  </head>
  <body>
      <nav class="navbar navbar-inverse" role="navigation">
        <div class="container">
          <div class="navbar-header">
            <a class="navbar-brand" href="../../index.html">
              <img class="img-circle" src="https://c2.staticflickr.com/4/3898/buddyicons/126514404@N02_l.jpg?1407032969#126514404@N02">
              Jasiek Marcinkowski
            </a>
          </div>
          <ul class="nav navbar-nav navbar-right">
            
            <li><a href="https://bitbucket.org/jasiekmarc">Bitbucket<i class='fa fa-bitbucket'></i></a></li>
            
            <li><a href="../index.html">Blog (pl)</a></li>
            
            <li><a href="https://flickr.com/photos/jasiekmarc">Gallery<i class='fa fa-flickr'></i></a></li>
            
            <li><a href="../../pages/school/index.html">School &amp; Teaching</a></li>
            
          </ul>
        </div>
      </nav>
    <div class="container">
      <div class="row">
        <div class="col-md-12">


        <ol class="breadcrumb">
          <li><a href="../../index.html">Home</a></li>
          <li><a href="../index.html">Blog</a></li>
          <li class="active">Egzotyczna Polska, czyli rowerami wzdłuż wschodniej granicy</li>
        </ol>

        <article>
          <div class="page-header">
            <h1 class="post-title">Egzotyczna Polska, czyli rowerami wzdłuż wschodniej granicy</h1>
            <time class="post-date">Sun, Jul 4, 2010</time>
          </div>
          

<p><strong><em>W związku z ustawowym sezonem ogórkowym zwanym ciszą wyborczą
zrelacjonuję tutaj wycieczkę rowerową, którą odbyłem z dwoma kolegami
między 17. a 24. czerwca 2010 roku. Jak zwykle zaczęło się od głupawego
rzucenia pomysłu „A może by zrobić rajd po wschodniej Polsce? Tak, od
Przemyśla do Wilna!”. Jako że dla nas - mieszkańców Wrocławia - tereny
te są w zasadzie nieznane, a słyną z urokliwości, postanowiliśmy
wykorzystać trochę z wydłużonych, pomaturalnych wakacji, na
zrealizowanie go przynajmniej w części.</em></strong> W planowaniu trasy bardzo
pomocne okazały się sugestie twórców projektu <a href="http://www.exoticpoland.info/">Egzotyczna
Polska</a>. Wśród założeń „programowych”
znalazło się też przejechanie przez Roztocze i odwiedzenie Zamościa.</p>

<h4 id="dzień-i-jarosław-ruda-różaniecka">Dzień I: Jarosław - Ruda Różaniecka</h4>

<div class="col-md-5">
  <figure class="thumbnail">
    <img src="http://lh4.ggpht.com/_XUzlOpz4SYY/TCO7LfVHaSI/AAAAAAAAEC8/MDw3ADehQ-c/s400/10_6_17-5.jpg" alt="Kowalówka - cerkiew">
    
    <figcaption class="caption">
      <p>Cerkiew w Kowalówce - dzień I.</p>
    </figcaption>
    
  </figure>
</div>


<p>Za najbardziej dogodny punkt startowy wycieczki uznaliśmy Jarosław.
Można tam łatwo dojechać pociągiem. Na dworcu znaleźliśmy się przed
czwartą. Zjedliśmy coś szybko i wsiedliśmy na rowery, by drogą
wojewódzką nr 865 dojechać przez Oleszyce i Cieszanów do Kowalówki.
Trasa wojewódzka, trochę zanadto ruchliwa między trzecią a wpół do
piątej po południu, w innych godzinach nadaje się raczej dobrze do jazdy
na rowerze. W jakimś sklepie po drodze zaopatrzyliśmy się w słoiki,
których zawartość po podgrzaniu na palniku gazowym jest jadalna. W
Kowalówce, na nie najjaśniej oznaczonym skrzyżowaniu zjechaliśmy na
niemal nieznającą samochodu asfaltową szosę przez las (w pierwszym
fragmencie przez pole). Ruda Różaniecka jest pierwszą miejscowością, do
której się tą drogą dojeżdża. Można tam ponoć przenocować w przyszkolnym
schronisku młodzieżowym (czynnym cały rok, a nie - jak sądziliśmy -
tylko przez wakacje). My jednak, za zgodą właściciela terenu, rozbiliśmy
namiot nad jeziorkiem na północ od wsi. Pan Mirek pochodzi z Rudy
Różanieckiej, ale wzbogacił się gdzieś „na zachodzie”. Teraz inwestuje w
turystykę. Na wysepce buduje dyskotekę, przy brzegu powstanie hotel na
60 osób (wykończony dębem), a dookoła bungalowy. Miejsce jest faktycznie
atrakcyjne. W wodzie można pływać (jak zbudują tę dyskotekę, to już nie
będzie takie pewne) i jest naprawdę ładnie. Rozbiliśmy namiot,
podgrzaliśmy żarcie ze słoików i oczywiście zjedliśmy chleb i ser,
przeznaczone na śniadanie następnego dnia.</p>

<div class="col-md-5">
  <figure class="thumbnail">
    <img src="http://lh3.ggpht.com/_XUzlOpz4SYY/TCO7RTZmmbI/AAAAAAAAEDI/QPMKuWBANEI/s400/10_6_18-1.jpg" alt="Ruda Różaniecka">
    
    <figcaption class="caption">
      <p>Ruda Różaniecka - dzień II.</p>
    </figcaption>
    
  </figure>
</div>


<h4 id="dzień-ii-ruda-różaniecka-skierbieszów">Dzień II: Ruda Różaniecka - Skierbieszów</h4>

<p>Obudzili nas o szóstej. „Chłopaki, zwińcie się do siódmej, bo wczoraj
facet zapił, nie zdążył, i dzisiaj chce trawę tu kosić”. W sumie to
słuszne. Nie można się wylegiwać, tylko trzeba wsiadać na rower i
jechać. Uznaliśmy, że nie warto wracać na południe i zjedliśmy śniadanie
w następnej wsi. Droga do Huty Różanieckiej była już jakimś zwiastunem
tego, co nas czeka. Otaczające Zamość tereny okazały się bowiem bardzo
pagórkowate. Dla nas najlepszą analogią są Wzgórza Trzebnickie, tylko w
trochę większej skali (i dużo bardziej rozległe).</p>

<div class="col-md-5 pull-right">
  <figure class="thumbnail">
    <img src="http://lh3.ggpht.com/_XUzlOpz4SYY/TCO7Y0FA0rI/AAAAAAAAEDU/6GLQWzKL4Xg/s350/10_6_18-7.jpg" alt="Droga do Zamościa">
    
    <figcaption class="caption">
      <p>Droga do Zamościa - dzień II.</p>
    </figcaption>
    
  </figure>
</div>


<p>W okolicach Krasnobrodu droga, z asfaltowej staje się leśną. Jest ciągle
twarda (choć na pojedynczych łatach piachu można zabuksować). Wertepów
niestety nie wytrzymał mój bagażnik. Biedaczek się załamał. Do tego
stopnia, że ocierał o koło. Było to dość kłopotliwe, i zajęło nam dużo
czasu stworzenie prowizorki, która pozwoliłaby mu dojechać do Zamościa.
W mieście natychmiast udaliśmy się do warsztatu rowerowego, gdzie
zostawiłem zwłoki mojego bagażnika i nabyłem znacznie prostszą i
bardziej niezawodną (a mniej urągającą prawom fizyki) konstrukcję.
Ponadto obejrzeliśmy sobie rynek (niestety ratusz w remoncie),
sfotografowaliśmy się z hetmanem Zamoyskim. Największe wrażenie zrobiła
nie mnie chyba jednak twierdza otaczająca miasto. Jej elementy wyglądają
bardzo dobrze i są używane (na przykład od wschodu, gdzie sprzedaje się
obrazy). Po zjedzeniu pizzy (dość zresztą paskudnej) pojechaliśmy dalej.
Postanowiliśmy, wbrew zaleceniom panów z warsztatu, obrać drogę
wojewódzką. Uważali oni, że wzniesienia, które trzeba pokonać wykończą
nas i faktycznie, wiązało się to z wysiłkiem, ale do Skierbieszowa
zdążyliśmy dojechać za dnia. Tam znaleźliśmy agroturystykę. Taka
agroturystyka to niezły wynalazek. Za 20 zł od łebka ma się 3-osobowy
pokój. Obok łazienka i kuchnia. Jest nawet telewizor więc można obejrzeć
mecz i prognozę pogody. Tylko trzeba uważać z kuchenką, na której
gotowaliśmy makaron, bo z butli ulatnia się gaz, a wolimy agroturystyki
nie wysadzić. Rowery mieszkały w garażu, w którym też Kwiścioń wymieniał
dętkę.</p>

<h4 id="dzień-iii-skierbieszów-wola-uhruska">Dzień III: Skierbieszów - Wola Uhruska</h4>

<div class="col-md-5">
  <figure class="thumbnail">
    <img src="http://lh3.ggpht.com/_XUzlOpz4SYY/TCO7sHTTkdI/AAAAAAAAEEA/FJn1q-EoGXE/s400/10_6_19-3.jpg" alt="Pagórkowate okolice Chełma">
    
    <figcaption class="caption">
      <p>Pagórkowate okolice Chełma - dzień III.</p>
    </figcaption>
    
  </figure>
</div>


<p>Sobota powitała nas deszczem. Dość intensywnym. W końcu, gdy deszcz na
chwilę dał sobie spokój, pojechaliśmy dalej. Pierwsze kilometry
przejechaliśmy w słońcu. Dość szybko jednak zła pogoda przypomniała
sobie o nas. Pierwszym pomysłem było przeczekanie w wiacie przy
przystanku PKS. Jednak dość szybko po wyjściu z niej zmokliśmy. W
związku z tym postanowiliśmy dojechać do Chełma i tam wleźć do jakiejś
knajpy, w której moglibyśmy trochę wyschnąć, zjeść coś i wypić gorącą
czekoladę (podczas podobnych wypraw zawsze łapią nas takie fanaberie).
Wleźliśmy do jakiegoś baru, który poniesie wielkie straty w związku z
delegalizacją jednorękich bandytów. Tam posililiśmy się, a ja wysuszyłem
trochę ubranie suszarką do rąk. W knajpie tej było jakieś towarzystwo
(mniej więcej w naszym wieku, trochę pijani). Zaczęli dopytywać, skąd,
dokąd, ile jedziemy, i tak dalej. Bardzo chcieli nam pomóc, a ich
zaangażowanie najlepiej opisuje dialog: „To jedźcie przez Okszów”, „Co
ty Janek pierdolisz! Na pewno się w Okszowie zgubią! Jedźcie tu,
krajówką.”, „Ty debilu jeździłeś kiedyś na rowerze? Tam jest taki ruch,
że na pewno ich coś przejedzie!”. Ta okszowska opcja bardziej się nam
podobała, więc delikatnie, by nie obrazić pozostałych dwóch, dopytaliśmy
Janka o drogę. Faktycznie bez większych problemów dojechaliśmy przez
Okszów, Gotówkę, Rudę-Hutę i Rudkę do drogi wojewódzkiej nr 816. To jest
fantastyczna szosa. Jedzie się wzdłuż Bugu. Ruchu nie ma. Widoczki
cudowne, a dookoła latają bociany. Szosą tą dojechaliśmy do Woli
Uhruskiej, w której, ze względu na ryzyko kolejnego deszczu woleliśmy
nie rozbijać namiotu i znaleźć kolejną agroturystykę
(<a href="http://www.agroturystyka-bytyn.yoyo.pl/">http://www.agroturystyka-bytyn.yoyo.pl/</a>
- co ciekawe, zapłaciliśmy 10 zł mniej, niż w cenniku).</p>

<h4 id="dzień-iv-wola-uhruska-kodeń">Dzień IV: Wola Uhruska - Kodeń</h4>

<div class="col-md-5 pull-right">
  <figure class="thumbnail">
    <img src="http://lh6.ggpht.com/_XUzlOpz4SYY/TCO71DJOzUI/AAAAAAAAEEY/nh67BloyOOE/s400/10_6_20-3.jpg" alt="fot: Michał Bogdan">
    
    <figcaption class="caption">
      <p>Ja ze strategicznym elementem obrony granic. - Dzień IV (fot. Michał Bogdan)</p>
    </figcaption>
    
  </figure>
</div>


<p>Kolejny dzień zaczęliśmy od znalezienia urzędu gminy i zagłosowania.
Chciałbym, żeby zawsze w mojej gminie były <a href="http://prezydent2010.pkw.gov.pl/PZT1/PL/WYN/W/061907.htm">takie
wyniki</a>.
Następnie zjedliśmy śniadanie i przeczekaliśmy poranny deszcz. Dość
szybko osiągnęliśmy Włodawę i tam coś nam do łbów strzeliło, że może nie
warto jechać wzdłuż granicy i lepiej się kierować na Białą Podlaską.
Szybko jednak zdaliśmy sobie sprawę, że to był zły pomysł, bo droga
wojewódzka nr 812 jest ruchliwa i niewygodna (głupio się jedzie rowerem
po płytach betonowych).</p>

<div class="col-md-5">
  <figure class="thumbnail">
    <img src="http://lh3.ggpht.com/_XUzlOpz4SYY/TCO73pg9Q1I/AAAAAAAAEEc/AjKFGY3pK9c/s350/10_6_20-4.jpg" alt="domek">
    
  </figure>
</div>


<p>Wobec moich wyraźnych nacisków, zjechaliśmy jakąś polną ścieżynką z
powrotem do Bugu. Najciekawszym wydarzeniem tego dnia było chyba
spotkanie z panem ze Straży Granicznej, który zabronił robić zdjęć
słupkowi (patrz: po lewej) jako „Strategicznemu elementowi obrony
granic”. Próbowaliśmy później odgadnąć, jaką to rolę (poza informacyjną)
pełni słupek. Moim strzałem było, że jest to nasza wyrzutnia rakiet
Patriot. Kolejny duży deszcz złapał nas w miejscowości Sławetycze.
Przeczekaliśmy i koło 6pm pojechaliśmy wypatrując powoli jakiegoś
miejsca do zanocowania. Sprawą krytyczną zaczęło to być w miejscowości
Kodeń. Wbrew znakom na szkole, nie wydaje się, żeby schronisko
młodzieżowe funkcjonowało. Warto jednak przejechać ostry zakręt w lewo i
wybrać bliższą głównej drogi agroturystykę po lewej (1-go maja 35,
Kodeń). Jest to zupełnie inne spojrzenie na kwestię przyjmowania
turystów. O ile we wcześniejszych miejscach byliśmy traktowani
profesjonalnie: mieszka się w zupełnie osobnym budynku, bez kontaktu z
właścicielem, to tu pani Eugenia jest zdecydowanie gościnna. Chętnie
napali w piecu, żeby można było wysuszyć ubrania. Odpowie na pytania o
białoruską telewizję, spyta, na kogo głosować i opowie o <a href="http://pl.wikipedia.org/wiki/J%C4%99zyk_chach%C5%82acki">języku
chachłackim</a>, w którym
rozmawiał jej ojciec z sąsiadem - Białorusinem.</p>

<h4 id="dzień-v-kodeń-pokaniewo-kolonia">Dzień V: Kodeń - Pokaniewo-Kolonia</h4>

<div class="col-md-5">
  <figure class="thumbnail">
    <img src="http://lh5.ggpht.com/_XUzlOpz4SYY/TCO76YoQDNI/AAAAAAAAEEg/NssWqLo0rK4/s400/10_6_21-3.jpg" alt="Bocian">
    
    <figcaption class="caption">
      <p>Bocianów nad Bugiem jak mrówków - Dzień V.</p>
    </figcaption>
    
  </figure>
</div>


<p>W poniedziałek deszczu nie było, co pozwoliło nam wyruszyć o sensownej
porze. Po drodze do Terespola mija się bardzo dobrej jakości drogi
zmierzające do przejść granicznych, wyraźnie zbudowano je, by
onieśmielić naszych wschodnich sąsiadów. Za Terespolem zaczepił nas
starszy pan i zaczął opowiadać o wszystkich atrakcjach, jakie będą na
naszej drodze. Znał daty roczne ich powstania i wahał się tylko, czy
1874 r. to XVIII czy XIX wiek. Szczególnie polecał cmentarz męczenników
unickich w Pratulinie, który faktycznie odwiedziliśmy.</p>

<div class="col-md-5 pull-right">
  <figure class="thumbnail">
    <img src="http://lh5.ggpht.com/_XUzlOpz4SYY/TCO7_DmFbRI/AAAAAAAAEEo/LasFM5AvyyA/s350/10_6_21-7.jpg" alt="Most kolejowy nad Bugiem">
    
    <figcaption class="caption">
      <p>Most kolejowy nad Bugiem - dzień V.</p>
    </figcaption>
    
  </figure>
</div>


<p>W ogóle widać, że w rejonie Terespola i Janowa Podlaskiego dużo jest
kultury prawosławnej i trochę unickiej, co czyni ten teren obszarem o
trzech wiodących religiach. Szosa na północ od Terespola jest już trochę
mniej dogodna, bo czasem przejeżdża TIR. W miejscowości Horoszki (czyli
pewnie Gruszki) zjechaliśmy w prawo w stronę rzeki do Serpelic.
Jechaliśmy wzdłuż Bugu z zamiarem przekroczenia go mostem kolejowym we
Fronolowie, co się zresztą udało (trzeba zjechać za torami w drogę leśną
i nie zrażać się). Po przekroczeniu rzeki znaleźliśmy się już w trzecim
tego dnia województwie. Między miejscowością Siematycze-Stacja, a Sycze
znowu trzeba się było trochę wspiąć. Droga bardzo przyjemna. Trochę
mniej ciekawie robi się dopiero po połączeniu z wojewódzką nr 693. Co
ciekawe, tereny te są znacznie mniej nastawione na turystykę. Ani w
Żerczycach, ani w Milejczycach nie ma możliwości noclegu. W tej
ostatniej miejscowości odesłali nas do Pokaniewa, a stamtąd jeszcze
dalej, drogami polnymi i leśnymi. W końcu okazało się, że rzekoma
agroturystyka to w zasadzie ściema, ale możemy sobie rozbić namiot, co
nas jakoś ratowało. Przyjemną użytecznością był też kran w oborze. W
końcu woda jest człowiekowi potrzebna.</p>

<h4 id="dzień-vi-pokaniewo-kolonia-białystok">Dzień VI: Pokaniewo-Kolonia - Białystok</h4>

<p>Gdy wyruszaliśmy tego dnia rano, jeszcze sądziliśmy, że naszym planem
jest dojechanie do Hajnówki, zjedzenie tam pierogów, a następnie
dojechanie do Zbiornika Siemianów i dalej na północ, w stronę Wilna.
Uznaliśmy jednak, że czas, który straciliśmy w wyniku deszczów jest nie
do odrobienia i do Wilna i tak się nie dojedzie, więc za cel dnia
obraliśmy Białystok. Także plan zjedzenia pierogów został częściowo
porzucony, bo tylko ja się w Hajnówce zdecydowałem na właśnie taki
posiłek. Dalej drogą przez Narew i Zabłudów. Jeśli chodzi o ruch na
szosach, to ten dzień był zdecydowanie najgorszy. Bardzo pozytywnie
zaskoczył mnie za to Białystok. Miasto ma ładne centrum z rynkiem, na
którym naprawdę toczy się życie. Przy ulicy Piłsudskiego (pod numerem
7B, między blokami) stoi bardzo fajne schronisko młodzieżowe.</p>

<h4 id="dzień-vii-białystok-tykocin-białystok">Dzień VII: Białystok - Tykocin - Białystok</h4>

<p>Uznaliśmy, że środa będzie ostatnim dniem naszego jeżdżenia.
Postanowiliśmy zrobić dzień na lekko (bez sakw). W Tykocinie już raz
wcześniej byłem i wiedziałem, że warto tam pojechać raz jeszcze.
Zaskoczyło mnie jednak, że ulega tam rekonstrukcji zamek, w którym
zakończył życie Janusz Radziwiłł. Warto też zobaczyć synagogę (i makietę
przedwojennego Tykocina, która pokazuje, że niewiele się zmieniło).
Zdecydowanie warto też zjeść w restauracji Tejsza obok, której kuchnia
traktuje mięso w sposób dość unikalny, miodowo-rodzynkowy. O 8pm
wsiedliśmy do pociągu. Nie miał on wagonu rowerowego, co doprowadziło do
scysji z grubym panem konduktorem i otrzymania pomocy od konduktora
chudego. Co ciekawe, gdy później ktoś palił w pociągu, to konduktor
chudy reagował ostro, a gruby machał ręką, co pokazuje różne postawy.</p>

<p>Trasę można zobaczyć pod adresem
<a href="http://www.jasiekmarc.cba.pl/junk/trasa.php">http://www.jasiekmarc.cba.pl/junk/trasa.php</a></p>

        </article>
        <nav>
          <ul class="pager">
            
            
            <li class="previous"><a href="../29/index.html">&larr; Agenci, czy idioci?</a></li>
            
            
            
            
            <li class="next"><a href="../27/index.html">Ułuda sprawiedliwej rekrutacji, czyli jak kuratoria lecą sobie w &rarr;</a></li>
            
            
          </ul>
        </nav>

        <div id="disqus_thread"></div>
<script>
    var disqus_config = function () {
    this.page.identifier = 'http:\/\/www.jasiekmarc.cba.pl\/posts\/28';
    
    
    };
    (function() {
        if (["localhost", "127.0.0.1"].indexOf(window.location.hostname) != -1) {
            document.getElementById('disqus_thread').innerHTML = 'Disqus comments not available by default when the website is previewed locally.';
            return;
        }
        var d = document, s = d.createElement('script'); s.async = true;
        s.src = '//' + "jasiekmarc" + '.disqus.com/embed.js';
        s.setAttribute('data-timestamp', +new Date());
        (d.head || d.body).appendChild(s);
    })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>
<a href="https://disqus.com" class="dsq-brlink">comments powered by <span class="logo-disqus">Disqus</span></a>
        </div>
      </div>
    </div>
    <footer id="footer">
      <div class="container">
        <div class="row">
          <div class="col-md-5">
            <p>&copy; <a href="../../index.html">jasiekmarc</a>, Apr 2016</p>
          </div>
        </div>
      </div>
    </footer>
    <script>
      (function(i,s,o,g,r,a,m){i['GoogleAnalyticsObject']=r;i[r]=i[r]||function(){
      (i[r].q=i[r].q||[]).push(arguments)},i[r].l=1*new Date();a=s.createElement(o),
      m=s.getElementsByTagName(o)[0];a.async=1;a.src=g;m.parentNode.insertBefore(a,m)
      })(window,document,'script','//www.google-analytics.com/analytics.js','ga');

      ga('create', 'UA-18251647-1', 'auto');
      ga('send', 'pageview');

    </script>
  </body>
</html>
