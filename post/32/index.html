<!DOCTYPE html>
<html lang="en">
  <head>
    <meta charset="utf-8">
    <meta name="viewport" content="width=device-width, initial-scale=1">
    <title> Pszenżyto &middot; Jasiek Marcinkowski</title>

    <link href="../../css/bootstrap.min.css" rel="stylesheet">
    <link href='https://fonts.googleapis.com/css?family=Lato:300&subset=latin,latin-ext' rel='stylesheet' type='text/css'>
    <link href="https://maxcdn.bootstrapcdn.com/font-awesome/4.2.0/css/font-awesome.min.css" rel="stylesheet">
    <link href="../../css/strap.css" rel="stylesheet">
  </head>
  <body>
      <nav class="navbar navbar-inverse" role="navigation">
        <div class="container">
          <div class="navbar-header">
            <a class="navbar-brand" href="../../index.html">
              <img class="img-circle" src="https://c2.staticflickr.com/4/3898/buddyicons/126514404@N02_l.jpg?1407032969#126514404@N02">
              Jasiek Marcinkowski
            </a>
          </div>
          <ul class="nav navbar-nav navbar-right">
            
            <li><a href="https://bitbucket.org/jasiekmarc">Bitbucket<i class='fa fa-bitbucket'></i></a></li>
            
            <li><a href="../index.html">Blog (pl)</a></li>
            
            <li><a href="https://flickr.com/photos/jasiekmarc">Gallery<i class='fa fa-flickr'></i></a></li>
            
            <li><a href="../../pages/school/index.html">School &amp; Teaching</a></li>
            
          </ul>
        </div>
      </nav>
    <div class="container">
      <div class="row">
        <div class="col-md-12">


        <ol class="breadcrumb">
          <li><a href="../../index.html">Home</a></li>
          <li><a href="../index.html">Blog</a></li>
          <li class="active">Pszenżyto</li>
        </ol>

        <article>
          <div class="page-header">
            <h1 class="post-title">Pszenżyto</h1>
            <time class="post-date">Mon, Jul 23, 2012</time>
          </div>
          <p>Czy wiecie, czym jest Zeszyt Ćwiczeń? To prawdziwa kwintesencja szkoły.
Taka ładna, kolorowa książka do wypełniania bezwartościowymi
informacjami z równie ładnego, kolorowego podręcznika, którą po
wypełnieniu oddaje się nauczycielowi, a ten sprawdza, czy ładnie i
kolorowo to zrobiliśmy. Gdy pokażemy te „pomoce naukowe” naszym
dziadkom, ci rozpływają się w zachwytach nad nowoczesną edukacją, bo
sami mieli nudne książki wypełnione tekstem i zeszyty do kaligrafii. A
tak naprawdę, filozofia szkoły nie uległa poprawie (zaś jej masowość ─
zarówno uczniów, jak i nauczycieli ─ spowodowała spadek jakości). Tylko
fasada jest lepiej otynkowana.</p>

<p>Wielu mądrych ludzi się wypowiadało na temat szkoły, a ostatnio jest to
szczególnie modne. Bardzo popularne są opinie, że szkole brakuje zajęć w
laboratoriach, albo robótek ręcznych. Temat edukacji był podejmowany ─
stosunkowo najbardziej trafnie ─ w serialu „Ranczo”. Ludzie spod flag
tęczowych i czerwonych sztandarów uważają, że najpoważniejszy jest brak
lekcji seksu (patrz „Monty Python&rsquo;s The Meaning of Life, Part II: Growth
And Learning”). Bezrobotni absolwenci filozofii chcieliby lekcji etyki.
Profesor Legutko za to uważa, że podstawowym problemem jest brak greki i
łaciny. Andrzej Mikosz (najkrótszy minister w historii III RP) także
zaznaczał w „Uważam Rze” brak klasycznego wykształcenia jako największy
kłopot szkoły, chociaż w trochę bardziej umiarkowanej formie. Tak zwane
środowiska prawicowe były w tym roku wyjątkowo zdesperowane, by bronić
dotychczasowej liczby godzin historii w szkole. To, że odmówiłem
podpisania się, bardzo oburzyło panią poseł Elżbietę Witek (w cywilu
nauczycielkę historii). Wytłumaczyłem jej moje postrzeganie problemu
szkoły, z którym się nie zgodziła i chyba uznała mnie za niedouczonego
palanta. Wobec tego zapraszam Was do zapoznania się z moimi
przemyśleniami, byście również mogli wyciągnąć właściwe wnioski na mój
temat.</p>

<p>Przez parę lat pod rząd spędzaliśmy z moimi rodzicami część wakacji we
włoskich Alpach (w masywie Ortles). Za dnia chodziliśmy tam po, dość
wysokich jak na nasze standardy, górach i topniejących lodowcach, a
wieczorami obżeraliśmy się (przywiezionym z Polski, bo taniej)
makaronem. Robienie wycieczek wymagało często dojeżdżania po wyjątkowo
krętych, alpejskich drogach (które jednakowoż były niezłej jakości).
Poznaliśmy tam pojęcie „tornante”, które później sformalizowaliśmy (jest
to zakręt zmieniający trawers, czyli jeśli wcześniej miało się zbocze po
prawej stronie, to po przejechaniu „tornante” będzie ono po lewej).
Oczywiście na takich alpejskich drogach stoją często ograniczenia
prędkości i są one przez wszystkich respektowane. Nic dziwnego ─ każdy
wie, że znaki są stawiane racjonalnie, a przekroczenie może skończyć się
wylądowaniem kilkaset metrów niżej (warto zaznaczyć, że jest to Górna
Adyga lub ─ jak wolą ten rejon nazywać Austriacy ─ południowy Tyrol,
czyli praworządna część Włoch). Przypomniało mi się to niedawno, gdy
wracałem z kolegami z gór przez Bohumin, Racibórz i Krapkowice. W pewnym
momencie zaczął się płaski jak stół, świeżo ukończony kawałek szosy a
obok stała czterdziestka. Naturalnie, absurdem byłoby przestrzeganie
tego ograniczenia. Byłoby to wręcz proszeniem się o wypadek, gdyż
jechanie powoli prowokuje tych z tyłu do wyprzedzania (chciałbym tu
zaznaczyć, że jestem niezwykle spokojnym kierowcą, według niektórych
nawet zbyt spokojnym, a manewr wyprzedzania uważam za ostateczność). Z
drugiej strony, jedyny racjonalny powód, dla którego ten znak może tam
stać, to że za jakimś krzakiem czai się policjant albo inny fotoradar i
poluje na piratów drogowych przekraczających dozwoloną prędkość o 50
km/h (dopuszczam też oczywiście możliwość, że znak został zapomniany po
remoncie drogi). Podejrzewam, że jestem jednym z nielicznych, dla
których kretyńskie ograniczenie prędkości staje się przedmiotem
rozważań. Większość ludzi po prostu je ignoruje, a przecież ten znak na
DK 78 nie jest jednostkowym przypadkiem. Polska jest pełna niemożliwych
do przestrzegania ograniczeń prędkości, a każde z nich, jak mi się
wydaje, zmniejsza ogólną powagę znaków drogowych i paradoksalnie
powoduje więcej wypadków w miejscach, gdzie akurat znaki miały sens. Jak
w tej bajce (chyba braci Grimm) o pastuszku, który wywoływał fałszywe
alarmy, aż wszystkim się znudziło przybieganie mu z pomocą i w końcu
wilk pożarł jego stado.</p>

<p>Ale miało być o szkole i lekcjach historii. Przepraszam, zapomniałem
się&hellip; No więc udzielałem ostatnio pewnemu gimnazjaliście, ze średniej
jakości szkoły, korepetycji z matematyki. Jako że wydaje mi się, iż
matematyka sprawia największą radość, gdy dostrzegamy ją w przyrodzie,
zacząłem wypytywać mojego ucznia, czy słyszał kiedyś pojęcie spadku
swobodnego. Albo czy potrafi policzyć, jak długo będzie spadał kamień
zrzucony z dziesiątego piętra wieżowca? Oświadczył, że nie ma pojęcia,
więc zaczęliśmy wyprowadzać sobie jakieś proste wzory i wyliczać. W
pewnym momencie uczeń zorientował się, że faktycznie już to kiedyś
widział na fizyce, ale zdążył zapomnieć, no bo przecież nie da się
pamiętać wszystkiego ze szkoły. Niestety ma on rację. System szkolnictwa
zachowuje się dokładnie tak, jak ci drogowcy stawiający znaki.</p>

<p>Należy zaakceptować fakt, że większość ludzi jest pozbawiona
umiejętności oddzielania rzeczy ważnych od pierdół, dotyczy to nie tylko
dzieci. Dlatego, jeśli zaatakuje się człowieka ogromem absurdalnych i
niemożliwych do zapamiętania informacji, to zapomni wszystkiego, bo nie
będzie wstanie odfiltrować sobie tego, co ważne. Zaczyna się w
podstawówce. Jest tam taki przedmiot ─ przyroda ─ mnóstwo bezużytecznej
wiedzy o roślinkach, i dla odmiany prawie kompletny brak geografii. W
efekcie człowiek z wykształceniem podstawowym nie zna się na mapie. Na
botanice też oczywiście nie, bo nie podejmuje nawet próby zapamiętania.
Jedyne co po tych lekcjach mi zostało, to że „parzydełkowce występują w
postaci polipa i meduzy”. Dopiero w późnym gimnazjum ruszyła mnie
ciekawość i sprawdziłem, czym są parzydełkowce (są to jakieś koralowce,
z którymi normalny człowiek nie zetknie się nigdy w życiu). Ewentualny
zarzut, że powołuję się na przedawnione postrzeganie szkoły podstawowej
chciałbym odeprzeć: mój brat właśnie (osiem lat później) skończył
podstawówkę, i na jego lekcji przyrody pojawiło się dokładnie to samo
zdanie o parzydełkowcach. Inny przykład ─ technika, czyli przedmiot
nauczany przez głupiutką panią pedagog (prawdopodobnie musiała odbębnić
jakieś godziny; później ta sama pani uczyła angielskiego).
Wysłuchiwaliśmy tam, czym się różni butelka PET od jakiejś innej.
Gimnazjalista i licealista ma już tylko gorzej, bo przedmiotów jest
więcej. Uczy się na przykład, na biologii klasyfikacji gatunków (takiej
linneuszowskiej, którą nawet na wydziałach biologii znają tylko
pracownicy herbariów zasuszeni tak jak ich okazy, bo się
zdezaktualizowała sto lat temu). Albo poznaje wzory kwasów aromatycznych
na chemii. Albo idzie na sprawdzian z przysposobienia obronnego.
Oczywiście niczego nie zapamiętuje dłużej, niż do sprawdzianu czy
kartkówki. Kłopot polega na tym, że czasem pośród tych wszystkich
pierdół znajdzie się jakaś zupełnie elementarna sprawa, jak te spadające
kamienie. I wtedy pada ona ofiarą bzdurności wszystkich pozostałych,
zostaje zapomniana.</p>

<p>Wystarczyłaby <sup>1</sup>&frasl;<sub>3</sub> tych lekcji biologii, chemii i fizyki, żeby człowiek
zrozumiał podstawowe mechanizmy rządzące przyrodą: prawa dynamiki,
budowę atomu, wiązania chemiczne, zasadę doboru naturalnego (żeby ludzie
nie kompromitowali się później mówiąc rzeczy typu „ „ja nie wierzę w
ewolucję, bo nie możliwe, żeby taki skomplikowany organizm powstał tak
przez przypadek”). Tego typu informacje pojawiają się jednak w szkole
bardzo rzadko. Być może wynika to z faktu, że łatwo sprawdzić na
kartkówce, czy uczeń dobrze sklasyfikował, do jakiej grupy, rzędu i tak
dalej należy Euglena Zielona (taka paskudna protista z chloroplastami).
To, czy coś faktycznie zrozumiał, już ciężko zweryfikować. Być może
zresztą nauczyciele też nie zawsze ogarniają rzeczywistość, a w końcu
nie trzeba być specjalnie zdolnym, żeby przekazywać podręcznikowe
informacje o kwiatkach i pszczółkach. Gdy wypowiadałem powyższe myśli,
do rozmowy dołączył jakiś pan z ciemnych zakątków wydziału biologii UWr.
Zaprotestował gorąco i argumentował, że teraz jest taka moda, żeby uczyć
w szkole o prawach Mendla (podpowiedź: to należy do kanonów rozumienia
przyrody). On za to nie może zaakceptować, że młodzi ludzie nie potrafią
odróżnić pszenicy od żyta (przynajmniej w nieprzetworzonej postaci).
Widać zatem, że to co dla mnie całkiem jasne, dla niektórych może być
kontrowersyjne.</p>

<p>Z historią ─ tłumaczyłem pani poseł ─ jest dokładnie tak samo. Lekcje
historii są przeładowane datami, nazwiskami, a czasem nawet sztucznymi
zdaniami pozbawionymi semantyki (należy tu zaznaczyć, że w liceum miałem
fantastycznego nauczyciela historii, który ─ jak mi się wydaje ─ dobrze
pojmował, że to rozumienie, a nie znajomość historii jest ważna dla
średnio wykształconego człowieka). Przeprowadziłem ostatnio eksperyment
na moich kolegach ze studiów. Spytałem ich, czy potrafiliby z
dokładnością do pięćdziesięciu lat określić, kiedy Napoleon zdobywał
Europę. Dał radę tylko jeden, ktory sobie wykoncypował, że skoro było to
po rozbiorach a przed powstaniem listopadowym, to pewnie początek XIX
wieku. Ci, co uczyli się dat, już to wyparli. Żeby przyzwoicie zrozumieć
bieg historii i nie być matołkiem, nie potrzeba więcej niż 180 godzin
lekcyjnych, czyli po jednej w tygodniu przez gimnazjum i liceum (a
należy jeszcze doliczyć podstawówkę). Dlatego nie podpisałem się pod
protestem przeciw zmniejszeniu liczby godzin, chociaż jest ono częścią
„reformy” idącej w absolutnie złym kierunku.</p>

        </article>
        <nav>
          <ul class="pager">
            
            
            
            
            
            <li class="next"><a href="../31/index.html">O potrzebie niepodległościowego Palikota. &rarr;</a></li>
            
            
          </ul>
        </nav>

        <div id="disqus_thread"></div>
<script>
    var disqus_config = function () {
    this.page.identifier = 'http:\/\/www.jasiekmarc.cba.pl\/posts\/32';
    
    
    };
    (function() {
        if (["localhost", "127.0.0.1"].indexOf(window.location.hostname) != -1) {
            document.getElementById('disqus_thread').innerHTML = 'Disqus comments not available by default when the website is previewed locally.';
            return;
        }
        var d = document, s = d.createElement('script'); s.async = true;
        s.src = '//' + "jasiekmarc" + '.disqus.com/embed.js';
        s.setAttribute('data-timestamp', +new Date());
        (d.head || d.body).appendChild(s);
    })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>
<a href="https://disqus.com" class="dsq-brlink">comments powered by <span class="logo-disqus">Disqus</span></a>
        </div>
      </div>
    </div>
    <footer id="footer">
      <div class="container">
        <div class="row">
          <div class="col-md-5">
            <p>&copy; <a href="../../index.html">jasiekmarc</a>, Apr 2016</p>
          </div>
        </div>
      </div>
    </footer>
    <script>
      (function(i,s,o,g,r,a,m){i['GoogleAnalyticsObject']=r;i[r]=i[r]||function(){
      (i[r].q=i[r].q||[]).push(arguments)},i[r].l=1*new Date();a=s.createElement(o),
      m=s.getElementsByTagName(o)[0];a.async=1;a.src=g;m.parentNode.insertBefore(a,m)
      })(window,document,'script','//www.google-analytics.com/analytics.js','ga');

      ga('create', 'UA-18251647-1', 'auto');
      ga('send', 'pageview');

    </script>
  </body>
</html>
